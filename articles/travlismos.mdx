---
title: Τραυλισμός
description:
image: travlismos.jpg
imageSource: ΑΙ ✨
date: "2024-09-06"
---

## {title}

Σε αυτό το άρθρο τα κύρια σημεία που θα μας απασχολήσουν είναι:

- Ορισμός
- Συμπτώματα τραυλισμού
- Η εικόνα του φυσιολογικού τραυλισμού
- Η εικόνα του παθολογικού τραυλισμού
- Πότε πρέπει να συμβουλευτείτε έναν λογοθεραπευτή

---

### ΟΡΙΣΜΟΣ

Με τον όρο τραυλισμό αναφερόμαστε στην διαταραχή της ροής της ομιλίας. Ο τραυλισμός διακρίνεται στον φυσιολογικό και στον παθολογικό.

### ΣΥΜΠΤΩΜΑΤΑ ΤΡΑΥΛΙΣΜΟΥ

Τα συμπτώματα που συναντάμε στον τραυλισμό είναι τα εξής:

- Επανάληψη ήχου, π.χ.: **_Θ-θ-θ-θ-_** θέλω το μπισκότο
- Επανάληψη συλλαβής, π.χ. **_Πι - πι_** - πίνω νερό
- Παύσεις, π.χ.: **_Μ…_** (παύση), μολύβι
- Επανάληψη μονοσύλλαβων λέξεων: Παίζω **_με με με_** με την μπάλα.
- Επανάληψη φράσης: **_Φοράω το, φοράω_** το μπουφάν

### ΦΥΣΙΟΛΟΓΙΚΟΣ ΤΡΑΥΛΙΣΜΟΣ

Ο φυσιολογικός τραυλισμός, εμφανίζεται συνήθως στην ηλικία των 2 - 3.5 χρονών εξαιτίας της αλματώδης γλωσσικής εξέλιξης του παιδιού σε συνδυασμό με μια πιθανή δυσκολία εύρεσης της κατάλληλης λέξης, φράσης, σύνταξης την ώρα που το παιδί τη χρειάζεται. Αυτή η κατάσταση μπορεί να κρατήσει μερικούς μήνες.

### ΠΑΘΟΛΟΓΙΚΟΣ ΤΡΑΥΛΙΣΜΟΣ

Όταν ο τραυλισμός επιμένει παραπάνω από 6 - 12 μήνες, τότε μιλάμε για παθολογικό τραυλισμό. Η εικόνα, που εμφανίζεται στην ομιλία του παιδιού, μπορεί να συνοδεύεται και από μη λεκτικές συμπεριφορές όπως είναι η αποφυγή βλεμματικής επαφής, οι μορφασμοί, το κλείσιμο των ματιών, κ.ά. καθώς και με αρνητικά συναισθήματα όπως είναι ο θυμός, η ντροπή και το άγχος.

### ΠΟΤΕ ΠΡΕΠΕΙ ΝΑ ΣΥΜΒΟΥΛΕΥΤΕΊΤΕ ΕΝΑΝ ΛΟΓΟΘΕΡΑΠΕΥΤΗ

Τα σημάδια που θα πρέπει να σας οδηγήσουν να αναζητήσετε την βοήθεια κάποιου λογοθεραπευτή είναι:

- ο επίμονος τραυλισμός που διαρκεί από 6 - 12 μήνες
- η δυσκολία στην καθημερινή επικοινωνία του παιδιού
- η εμφάνιση ενόχλησης ή άγχους λόγω του τραυλισμού
- η μειωμένη κοινωνική αλληλεπίδραση και
- η συνύπαρξη άλλης διαταραχής λόγου και ομιλίας όπου το παιδί δυσκολεύεται να εκφραστεί ή/και να κατανοήσει τον λόγο

Η λογοθεραπεία μπορεί να παρέχει πολύτιμη υποστήριξη για το παιδί και την οικογένειά σας. Είναι σημαντικό να εξετάζετε την πιθανότητα λογοθεραπείας εάν υπάρχουν ανησυχίες. Ο ειδικός θα αξιολογήσει το παιδί και θα σχεδιάσει ένα θεραπευτικό πρόγραμμα με το οποίο θα του παρέχει την βοήθεια που χρειάζεται.
