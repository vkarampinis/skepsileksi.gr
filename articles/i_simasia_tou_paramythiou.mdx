---
title: Η Σημασία Του Παραμυθιού
description:
image: aaron-burden-unsplash.jpeg
imageSource: https://unsplash.com/photos/6jYoil2GhVk
date: "2022-06-02"
---

## {title}

Όλα ξεκινούν με το «Μια φορά και έναν καιρό…», και έτσι άπλα το παιδί μπαίνει στον μαγικό κόσμο του παραμυθιού που όλα είναι εφικτά και όλα επιτρέπονται. Σύμφωνα με την παιδοψυχολόγο Sally Coddard Blythe, τα παραμύθια είναι σημαντικά, διότι μέσα από την φαντασία δίνουν μορφή στους πιο βαθύς μας φόβους και στα ονειρά μας.

Ο γνωστός αναπτυξιακός ψυχολόγος Jean Piaget (1964), υποστηρίζει πως η παιδαγωγική αξία του παραμυθιού συμβάλει στην νοητική ανάπτυξη του παιδιού. Και πως άλλωστε να μην το κάνει; Μέσα από το παραμύθι, το παιδί επιτυγχάνει την καλύτερη γνώση του εαυτού του ενώ παράλληλα αναπτύσσει την προσωπικότητά του, την συναισθηματική του νοημοσύνη και την ανάπτυξη της ανθρώπινης ηθικής.

Πρέπει πάντα να έχουμε στο πίσω μέρος του μυαλού μας πως το παραμύθι είναι ένα ολοκληρωμένο αφήγημα με αρχή, μέση και τέλος. Τα ωφέλει αυτής της ιδιότητας του πολλά. Έτσι λοιπόν, σε παιδιά που έρχονται σε συχνή επαφή με τα παραμύθια, συναντάμε τα εξής:

Γίνεται η πρώτη επαφή με τον γραπτό λόγο

- Μαθαίνουν να ακούν
- Μαθαίνουν την διαδοχή των γεγονότων
- Βελτιώνουν τον προφορικό τους λόγο
- Μαθαίνουν να περιγράφουν
- Αναπτύσσουν την φαντασία τους και την δημιουργικότητά τους
- Καλλιεργούν την κριτική τους σκέψη
- Εμπλουτίζουν το λεξιλόγιό τους
- Βελτιώνουν τον γραπτό τους λόγο.

Πέρα όμως από τις παραπάνω δεξιότητες που αναπτύσσονται , το παιδί σιγά - σιγά ανακαλύπτει τον κόσμο γύρω του. Μέσα από το παραμύθι, το παιδί αντιλαμβάνεται πως τα πράγματα μπορούν να δυσκολέψουν και πως οι άνθρωποι δεν ενδιαφέρονται πάντα για το καλό μας. Ωστόσο, στο τέλος, επειδή «Ζήσαν αυτοί καλά και εμείς καλύτερα!», οι ήρωες της ιστορίας δικαιώνονται επειδή βασικά χαρακτηριστικά τους είναι η ευγένεια, η θετική σκέψη, η ενσυναίσθηση και είναι αληθινοί.

Γι’ αυτό, το μόνο που έχετε να κάνετε είναι η σωστή επιλογή παραμυθιού που να αντιστοιχεί στην ηλικία που βρίσκεται το παιδί και να ξεκινήσετε το ταξίδι σας σε έναν φανταστικό κόσμο με συνοδοιπόρους την αφελή κοκκινοσκουφίτσα, τα αθώα εφτά κατσικάκια, την πανέμορφη Χιονάτη και τόσους άλλους αγαπημένους ήρωες.

Καλό σας ταξίδι λοιπόν!!!
