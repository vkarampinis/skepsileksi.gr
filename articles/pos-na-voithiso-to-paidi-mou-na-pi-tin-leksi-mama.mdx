---
title: Πώς να βοηθήσω  το παιδί μου να πει την λέξη "μαμά";
description:
image: pos-na-voithiso-to-paidi-mou-na-pi-tin-leksi-mama.jpg
imageSource: https://pixabay.com/photos/mom-graffiti-piece-1403724/
date: "2025-02-17"
---

# Πώς να βοηθήσω το παιδί μου να πει την λέξη "μαμά"

Μία από τις πιο συχνές ερωτήσεις που δέχομαι από τις μανούλες είναι: “Πότε το μωρό μου θα πει την λέξη /μαμά/;”. Αυτή λοιπόν την πολυπόθητη λέξη, όπως γενικότερα τις πρώτες λέξεις τις περιμένουμε γύρω στους 12 μήνες. Υπάρχουν όμως μερικοί τρόποι που μπορούμε να υποστηρίξουμε την προσπάθειά τους, δημιουργώντας διασκεδαστικές και φυσικές συνθήκες για να μάθουν να επικοινωνούν.

Παρακάτω θα βρείτε μερικές πρακτικές συμβουλές που θα σας βοηθήσουν.

---

### 1. Παιχνίδι με τον ήχο /μ/

Ο ήχος /μ/ είναι βασικό στοιχείο της λέξης "μαμά". Ένας ευχάριστος τρόπος να εξοικειωθεί το παιδί σας με αυτόν τον ήχο είναι να τον ενσωματώσετε σε καθημερινές δραστηριότητες:

- 🍽️ **Την ώρα του φαγητού:** Όταν τρώτε κάτι που σας αρέσει, δείξτε ενθουσιασμό λέγοντας “μμμμμμ” και τραβήξτε την προσοχή του μωρού σας προς το στόμα σας. Τα παιδιά λατρεύουν να παρακολουθούν τις εκφράσεις και τις αντιδράσεις σας, και αυτός ο ήχος μπορεί να τραβήξει το ενδιαφέρον τους.
- 🐄 **Παιχνίδι με ζώα της φάρμας:** Χρησιμοποιήστε παιχνίδια ή εικόνες με ζώα της φάρμας, όπως την αγελάδα, και εστιάστε στον ήχο της "μουυυυ". Αυτό μπορεί να βοηθήσει το παιδί να αναγνωρίσει τον ήχο /μ/ και να το κάνει πιο εύκολο να το επαναλάβει.



### 2. Δημιουργήστε συνθήκες για να πει τη λέξη "μαμά"

Προσπαθήστε να δημιουργήσετε ευκαιρίες όπου το παιδί θα νιώθει την ανάγκη να πει τη λέξη "μαμά", χωρίς πίεση αλλά μέσα από διασκεδαστικά παιχνίδια:

- 🎉 **Παίξτε “κούκου-τζα”:** Αντί για το κλασικό "κούκου-τζα", δοκιμάστε να λέτε "μαμά" κάθε φορά που αποκαλύπτεστε. Το παιχνίδι αυτό μπορεί να κάνει τη λέξη πιο οικεία και διασκεδαστική για το παιδί.
- 🔍 **Κρυφτό:** Κρυφτείτε και ζητήστε από κάποιον άλλο να βοηθήσει το παιδί σας να σας βρει, λέγοντας "μαμαααά, πού είσαι;". Η επανάληψη αυτής της διαδικασίας θα βοηθήσει το παιδί να συνδέσει τη λέξη με την αναζήτησή σας.



### 3. Άλμπουμ με φωτογραφίες

Ένας άλλος εξαιρετικός τρόπος για να ενισχύσετε τη λέξη "μαμά" είναι μέσω ενός προσωπικού άλμπουμ φωτογραφιών. Μπορείτε να φτιάξετε ένα μικρό άλμπουμ με δικές σας φωτογραφίες και όταν το ξεφυλλίζετε μαζί με το παιδί, να δείχνετε τη φωτογραφία σας και να λέτε "μαμά" ή "Αυτή είναι η μαμά!". Έτσι, το παιδί θα αρχίσει να συνδέει τη λέξη με το πρόσωπό σας.



### Συμμαχοί στην προσπάθειά σας:

- 🎉 **Διασκέδαση και υπομονή:** Πάντα θυμόμαστε πως η εκμάθηση λέξεων δεν πρέπει να έχει πίεση. Η επικοινωνία πρέπει να είναι ευχάριστη και να βασίζεται στην αλληλεπίδραση και την υπομονή.
- 🔁 **Η δύναμη της επανάληψης:** Η επανάληψη είναι ο καλύτερος φίλος των παιδιών όταν πρόκειται για την εκμάθηση νέων λέξεων. Με την πάροδο του χρόνου, το παιδί σας θα αρχίσει να αναπαράγει τη λέξη που ακούει συχνά.
