---
title: Φυσιολογική Ανάπτυξη Λόγου & Ομιλίας
description:
image: fysiologiki_anaptyxi_logou_k_omilias.jpg
imageSource: https://pixabay.com/el/photos/%cf%80%ce%b1%ce%b9%ce%b4%ce%af-%ce%ba%ce%bf%cf%81%ce%af%cf%84%cf%83%ce%b9-%cf%80%ce%b1%ce%b9%ce%b4%ce%b9%ce%ac-%cf%80%ce%b1%ce%b9%ce%b4%ce%b9%ce%ba%ce%ae-%ce%b7%ce%bb%ce%b9%ce%ba%ce%af%ce%b1-3746871/
date: "2022-06-02"
---

## {title}

Η ανάπτυξη του κάθε παιδιού επηρεάζεται τόσο από βιολογικούς παράγοντες όσο και από τα εξωτερικά ερεθίσματα που δέχεται. Αυτό έχει ως αποτέλεσμα ο ρυθμός ανάπτυξης να διαφέρει από παιδί σε παιδί. Ωστόσο, οι ειδικοί έχουν ορίσει τα παρακάτω αναπτυξιακά ορόσημα για να υπάρχει ένα σημείο αναφοράς για την επιστημονική κοινότητα. Οπότε μία μεγάλη απόκλιση από αυτά, ίσως θα ήταν η αιτία να σε οδηγήσει στην συμβουλή κάποιου λογοθεραπευτή έστω για προληπτικούς λόγους.

**0 – 6 μηνών:**

- Το μωρό αντιδράει στους ήχους και στρέφεται προς την πηγή του ερεθίσματος
- Παράγει ήχους

**6 – 12 μηνών:**

- Παράγει τις πρώτες του λέξεις
- Κατανοεί απλές οδηγίες
- Ανταποκρίνεται στο όνομά του

**12 – 18 μηνών:**

- Ονομάζει οικεία αντικείμενα
- Κατανοεί απλές οδηγίες και προτάσεις
- Αυξάνεται το λεξιλόγιό του
- Δηλώνει άρνηση
- Ζητάει βοήθεια
- Παρουσιάζει εκφραστικό λεξιλόγιο 3 εώς 25 λέξεις ή και περισσότερες

**18 – 24 μηνών:**

- Κατανοεί σύνθετες οδηγίες
- Χρησιμοποιεί προτάσεις με 2 – 3 λέξεις
- Λέει το όνομά του
- Ακούει ιστορίες από βιβλία
- Χρησιμοποιεί: ενεστώτα και κτητική πτώση
- Παρουσιάζει εκφραστικό λεξιλόγιο 50 εώς 100 λέξεις ή και περισσότερες.
- Έχει αντιληπτικό λεξιλόγιο πάνω από 300 λέξεις.
- Αρχίζει να χρησιμοποιεί προτάσεις με ουσιαστικά και ρήματα.
- Χρησιμοποιεί προσωπικές αντωνυμίες (εγώ, εσύ, αυτός).
- Μπορεί και απαντά στη ερώτηση «τι είναι αυτό».
- Κατονομάζει πέντε μέρη του σώματος και κάποια οικεία αντικείμενα.
- Κατανοεί και ακολουθεί εντολές με δυο μέρη.

**2 – 3 χρονών:**

- Καταλαβάινει απλές ιστορίες
- Χρησιμοποιεί προτάσεις
- Κάνει ερωτήσεις
- Χρησιμοποιεί: άρθρα, ρήματα, πληθυντικό αριθμό και προθέσεις.
- Η ομιλία του είναι περισσότερο κατανοητή από τους ξένους
- Κατανοεί τις έννοιες «όλα» και «πολλά».
- Κατονομάζει ζητώντας διάφορα αντικείμενα.
- Προσδιορίζει διάφορα μέρη του σώματος.
- Εκφράζει την ανάγκη του να πάει τουαλέτα.
- Μπορεί και απαντά σε απλές ερωτήσεις.
- Χρησιμοποιεί προτάσεις με 3 εώς 4 λέξεις.
- Ρωτάει χρησιμοποιώντας δυο λέξεις.
- Κατανοεί τις έννοιες ποιος, γιατί, πόσα είναι.
- Αντιλαμβάνεται 500 εώς 900 λέξεις.
- Παρουσιάζει εκφραστικό λεξιλόγιο 50 εώς 250 λέξεις ή περισσότερες.
- Μιλάει δυνατά.
- Κάνει γραμματικά και συντακτικά λάθη.
- Παραλείπει ή αντικαθιστά κάποια φωνήματα όταν μιλάει.

**3 – 4 χρονών:**

- Ο λόγος του μοιάζει με αυτή των ενηλίκων (γραμματικά και συντακτικά)
- Περιγράφει πρόσφατες εμπειρίες του
- Διηγείται δύο γεγονότα με την σωστή σειρά.
- Κατανοεί και ακολουθεί σύνθετες εντολές .
- Κατανοεί αντίθετες έννοιες (πάνω – κάτω, μεγάλο – μικρό).
- Απαντά και κάνει απλές ερωτήσεις.
- Μπορεί και εκφράζει τα συναισθήματά του.
- Χρησιμοποιεί προτάσεις με 4 εώς 6 λέξεις.
- Αντιλαμβάνεται 1200 εώς 2000 λέξεις.
- Η καταληπτότητα της ομιλίας του αγγίζει το 80%.
- Παρουσιάζει εκφραστικό λεξιλόγιο 800 εώς 1500 λέξεις.
- Βελτιώνει τα γραμματικά και συντακτικά του λάθη.
- Μπορεί και ψιθυρίζει.
- Χρησιμοποιεί σωστά τον πληθυντικό αριθμό, αντωνυμίες, χρόνους ρημάτων.
- Κατανοεί τις έννοιες παρελθόν και μέλλον.
- Συμμετέχει σε συζητήσεις.

**4 – 5 χρονών:**

- Καταλαβαίνει τους αριθμούς, μέχρι το 3.
- Αναγνωρίζει μέχρι 3 βασικά χρώματα.
- Κατανοεί τις έννοιες του χώρου.
- Κατανοεί πάνω από 2.800 λέξεις.
- Παρουσιάζει εκφραστικό λεξιλόγιο 900 εώς 2000 λέξεις.
- Χρησιμοποιεί σύνθετες προτάσεις .
- Χρησιμοποιεί σωστά τους κανόνες γραμματικής.
- Κάθεται και ακούει μια ιστορία ενώ απαντά και σε ερωτήσεις.
- Περιγράφει τη μέρα του στο σχολείο κ.α.
- Μπορεί να ξαναφηγηθεί ακριβώς μια ιστορία.
- Δίνει σύνθετες απαντήσεις.
- Γνωρίζει τη χρήση αντικειμένων.

**5 – 6 χρονών:**

- Γνωρίζει και κατονομάζει 6 χρώματα.
- Κατονομάζει 3 σχήματα.
- Κατανοεί περίπου 12.000 λέξεις.
- Εμπλουτίζει συνεχώς το λεξιλόγιό του.
- Συμμετέχει σε διαλόγους.
- Μπορεί και μετράει μέχρι το 30.
- Συμμετέχει σε ομαδικά παιχνίδια και ακολουθεί τις οδηγίες.
- Εκτελεί σύνθετες εντολές.
- Κατονομάζει τις μέρες της εβδομάδας, αντίθετες έννοιες.
- Χρησιμοποιεί κλίσεις και χρόνους ρημάτων (αόριστος, μέλλοντας).
- Αντικαθιστά ελάχιστα φωνήματα.
- Χρησιμοποιεί σωστές γραμματικά προτάσεις.
- Επικοινωνεί εύκολα με παιδιά της ηλικίας του και με ενήλικες.
